## Snídaně / Pečení

#### Krtkův dort

| Suroviny (korpus)           |           |
| :-------------------------- | --------- |
| Olej                        | 150 ml    |
| Moučkový cukr               | 150 g     |
| Vejce                       | 3 kusy    |
| Rum (lze vynechat)          | 1 lžíce   |
| Polohrubá mouka             | 270 g     |
| Kakao                       | 3 lžíce   |
| Mléko                       | 180 ml    |
| Kypřící prášek              | 1 balíček |
| Marmeláda (např. meruňková) |           |

| Suroviny (náplň)                                             |                        |
| :----------------------------------------------------------- | ---------------------- |
| Banány                                                       | 3 - 4 kusy             |
| Šlehačka na šlehání                                          | Větší balení           |
| Straciatella tvarohy (nebo normální + nastrouhat hořkou  čokoládu) | 2 kusy                 |
| Zakysaná smetana                                             | 1 balení               |
| Želatina                                                     | 5 plátků (půl balíčku) |
| Moučkový cukr                                                |                        |

**Těsto:** Vajíčka rozdělíme na žloutky a bílky. Z bílků našleháme sníh, v druhé nádobě nejdříve šleháme žloutky s cukrem, postupně do nich přilejeme mléko a olej a nakonec zašleháme rum, kakao a mouku s kypřícím práškem. Sníh poté do směsi jen lehce vmícháme. Přelijeme do dortové formy, na dno dáme pečící papír (chytneme ráfkem).  Pečeme cca 20 minut na 180 stupňů, testujeme párátkem. Seřízneme vršek dortu a dáme zvlášť.

**Náplň:** Zatímco chladne korpus, tak namočíme želatinu do vody. Šlehačku vyšleháme zvlášť s trochou moučkového cukru. Přidáme tvarohy a zakysanou smetanu. Želatinu vyndáme z vody a rozpustíme na velmi mírném plameni (nesmí se vařit). Za stálého míchání ji přilijeme do směsi.

Korpus namažeme trochou marmelády. Na korpus naskládáme podélně rozříznuté banány. Náplň nalijeme na banány do tvary krtince a navrch dáme rozdrobenou odříznutou část korpusu. Dáme ztuhnout do lednice na cca 4 hodiny.



#### Ovesné lívance

| Suroviny        | 2 porce      |
| :-------------- | ------------ |
| Ovesné vločky   | 4 plné lžíce |
| Banán           | 1 kus        |
| Mléko/jogurt    |              |
| Kypřící prášek  |              |
| Vajíčko         | 1 kus        |
| Olej            |              |
| Cukr krystal    |              |
| Skořice         |              |
| Marmeláda       |              |
| Borůvky, maliny |              |

Vločky rozmixujeme, přidáme rozmačkaný banán a vajíčko. Posypeme trochou kypřícího prášku a pak přidáme mléko/jogurt na správnou konzistenci (hustší kaše). Pak na pánvi na středním plameni opékáme na oleji.

Hotové lívance posypeme krystalovým cukrem smíchaným se skořicí, podáváme pouze s domácí marmeládou a jogurtem a čerstvými borůvkami/malinami.



#### Perník

| Suroviny                  | Dortová forma |
| :------------------------ | ------------- |
| Hladká mouka              | 3/4 hrnku     |
| Hrubá mouka               | 3/4 hrnku     |
| Moučkový cukr             | 1 hrnek       |
| Mléko                     | 1 hrnek       |
| Olej                      | 1/2 hrnku     |
| Vejce                     | 1 kus         |
| Kakao                     | 1 lžíce       |
| Kypřící prášek do perníku | 1 kus         |
| Marmeláda                 |               |
| Čokoláda na vaření        | 50 g          |
| Zakysaná smetana          | 100 ml        |

1. V míse smícháme hladkou a hrubou mouku, kakao a prášek do perníku.
2. Vejce vyšleháme s cukrem, přidáme mléko, olej a došleháme. Po částech přidáme prosité suché přísady a promícháme.
3. Těsto vylejeme na vymaštěný a moukou posypaný plech/dortovou formu. Pečeme asi 25 - 30 inut na 180 stupňů.
4. Mezitím necháme čokoládu roztéct nad párou, odstavíme a přidáme zakysanou smetanu. Pořádně promícháme.
5. Po upečení perník ještě za tepla natřeme oblíbenou marmeládou a čokoládovou polevou.



#### Svatební koláčky s tvarohovou náplní

| Suroviny (těsto)           |            |
| :------------------------- | ---------- |
| Hladká mouka               | 250 g      |
| Máslo                      | 125 g      |
| Moučkový cukr              | 30 g       |
| Sádlo                      | 30 g       |
| Šlehačka                   | 1/4 balení |
| Žloutky                    | 2 kusy     |
| Droždí                     | 20 g       |
| Mléko                      | 60 ml      |
| Sůl, cukr                  |            |
| Rum (nepovinné)            | 1 lžička   |
| Citronová kůra (nepovinné) |            |

| Suroviny (náplň + drobenka) |           |
| :-------------------------- | --------- |
| Tvaroh                      | 250 g     |
| Žloutek                     | 1 kus     |
| Vanilkový cukr              | 1 balíček |
| Citronová kůra              |           |
| Rozinky                     | 1 pytlík  |
| Rum                         |           |
| Vajíčko                     | 1 kus     |
| Marmeláda/povidla           |           |
| Polohrubá mouka             | 100 g     |
| Máslo                       | 30 g      |
| Cukr moučka                 | 30 g      |

Droždí rozmícháme v mléku a špetce cukru, necháme vzkypět.

Všechno na těsto zamícháme, hned na pomoučeném prkénku vyválíme cca 0,5cm tlusté těsto. Vykrájíme kolečka (např. malou skleničkou).

Drobenku vyrobíme z polohrubé mouky, másla a cukru moučky, užmouláme prsty, aby se sypala.

Vezmeme v misce tvaroh – přidáme žloutek, vanilkový cukr, trochu citronové kůry, ochutnáme - je-li třeba, přidáme trochu cukru moučky, aby to nebylo kyselé. Dáváme-li rozinky, tak den předem namočit do rumu. Tvarohem naplníme střed kolečka (malou lžičkou), přidáme dvě až tři rozinky, obvod vezmeme a slepíme k sobě. Koláček otočíme a položíme na plech slepenou špičkou dolu. V každém koláčku uděláme důlek, potřeme vajíčkem, do důlku dáme marmeládu/povidla a posypeme drobenkou a přimáčkneme. Předehřejeme troubu na 160-170 stupňů, po 10-15 minutách kontrolujeme, aby to i zespodu už mělo trochu barvu, ale zas aby se to nepřipálilo.

Jako bonus se dá rozpustit máslo, přidat lžíci rumu a potřít ještě horké upečené koláčky po obvodu.



#### Flapjack

| Suroviny         |              |
| :--------------- | ------------ |
| Ovesné vločky    | 700 g        |
| Sezam            | 1 hrst       |
| Dýňová semínka   | 1 hrst       |
| Sušené ovoce     | 1 hrst       |
| Fíky (nepovinné) | 4 kusy       |
| Skořice          | 2 kusy       |
| Med              | 2 plné lžíce |
| Margarín / máslo | 250 g        |
| Banány           | 3 kusy       |

Dáme vločky do mísy se sezamem, dýňovými semínky, fíky a sušeným ovocem. Rozpustíme margarín / máslo na pánvi na středním plameni a jakmile začne bublat, přidáme med, rozmačkané banány a kousky skořice, přivedeme pomalu k varu. Vše přidáme do mísy a zamícháme, dokud nejsou všechny vločky mokré. Vložíme do pekáče a pevně srovnáme do roviny. Dáme do trouby na přibližně 20 minut na 210 stupňů, upečeme do zlatova/světle hněda.

Hned rozkrájíme a vložíme do uzavřených misek - vydrží to déle vláčné.



#### Banana bread

| Suroviny               |                          |
| :--------------------- | ------------------------ |
| Zralé banány           | 2-3 kusy podle velikosti |
| Máslo                  | 75 g                     |
| Vejce                  | 1 kus                    |
| Jedlá soda             | 1/2 lžičky               |
| Cukr krystal           | 100 g                    |
| Vanilkový cukr         | 1 pytlík                 |
| Hladká mouka           | 200 g                    |
| Špetka soli            |                          |
| Hořká čokoláda, ořechy | podle chuti              |
| Skořice (sypaná)       | podle chuti              |

Rozmačkáme v míse banány na kaši. Přidáme rozpuštěné a trochu vychladnuté máslo a promícháme. Přidáme jednou sodu a špetku soli. Přidáme vejce, cukr (případně i vanilkový), skořici. Prosyjeme mouku a zamícháme. Na závěr vmícháme ořechy a čokoládu. Formu vyložíme pečícím papírem a směs vlijeme. Pečeme na 180 stupňů v horkovzdušné troubě cca 50 minut až jednu hodinu, kontrolujeme špejlí.



## Pomazánky, dipy

#### Dip z pečených paprik

| Suroviny                  |            |
| :------------------------ | ---------- |
| Papriky (jakákoliv barva) | 5 velkých  |
| Česnek                    | 2 stroužky |
| Olivový olej              |            |
| Sůl, pepř                 |            |

Celé papriky dáme na 230 stupňů do trouby na plech na trochu olivového oleje, pečeme dlouho a otáčíme, dokud nejsou ze všech stran hnědé (ale ne úplně černé), po vyndání přikryjeme utěrkou/alobalem, aby se zapařily – pak se lépe sundává slupka.

Po 5-10 minutách sundáme slupku a vyndáme semínka. Papriky rozmixujeme, přidáme protlačený česnek, trochu oleje, sůl a hodně pepře. Můžeme podávat na chlebu (když na konci zamícháme s pomazánkovám máslem) nebo jako přílohu k [hovězím steakům](#hovězí-steaky).



#### Hummus

| Suroviny        |                                               |
| :-------------- | --------------------------------------------- |
| Cizrna          | 3/4 hrnku (nebo jedna konzerva uvařených)     |
| Jedlá soda      | 1/2 lžičky                                    |
| Citronová šťáva | 1 1/2 až 2 citrony (1/4 hrnku)                |
| Česnek          | 1 větší                                       |
| Sůl             | 1/2 lžičky                                    |
| Tahini          | 1/2 hrnku                                     |
| Ledová voda     | 2 - 4 lžíce, případně více                    |
| Mletý kmín      | 1/2 lžičky                                    |
| Olivový olej    | 1 lžíce                                       |
| Toppings        | Sumac/Paprika/Sezam (+ sezamový olej)/Petržel |

Pokud používáme suchou cizrnu: Dáme do hrnce cizrnu s jedlou sodou a naplníme hrnec vodou. Přivedeme k varu a odebíráme pěnu. Vaříme na vyšší stupeň dokud nezačne být cizrna kašovitá (postupně přidáváme vodu) - přibližně hodinu až hodinu a čtvrt. Procedíme a zchladíme pod studenou vodou.

Pokud používáme konzervu: Dáme cizrnu do středního hrnce a přidáme jedlou sodu. Zakryjeme vodou a vaříme přibližně 20 minut nebo dokud není cizrna nafouklá a loupe se jí obal. Přecedíme a zchladíme pod studenou vodou.

Přidáme do mixéru citronovou šťávu, česnek a sůl. Mixujeme, dokud není česnek velmi najemno, necháme 10 minut odpočinout. Pak přidáme tahini a mixujeme, postupně přidáváme studenou vodu, aby to bylo krémové. Přidáme kmín a cizrnu. Během mixování přidáme olivový olej. Mixujeme, dokud to není úplně jemné, cca dvě minuty. Pokud je potřeba, přidáme více ledové vody. Dochutíme (můžeme přidat více soli, citronu). Naservírujeme a přidáme toppings.

Pokud chceme mít sezamové: Přidáme během mixování olej (1/2 lžičky). Opečeme sezam na středním plameni, dokud nezačne zlátnout (2-4 minuty), pak rychle přemístíme. Servírovaný hummus lehce pokropíme sezamovým olejem a přidáme sezam a případně trochu hrubé mořské soli.



#### Guacamole

| Suroviny                | 2 porce       |
| :---------------------- | ------------- |
| Avokádo (středně měkké) | 1 kus         |
| Limetka                 | 1/2 kusu      |
| Rajče                   | 1 kus         |
| Sůl                     | necelá lžička |
| Pepř                    |               |
| Chilli flakes           |               |

Rozmačkáme avokádo, vymáčkneme do něj limetku, postupně přidáváme sůl (ochutnáváme, abychom nepřesolili). Podle chuti přidáme pepř a chilli. Rajče rozkrájíme na malé kostičky a na závěr vmícháme. Můžeme podávat s nachos zapečenými s cheddarem v troubě.



#### Česneková pomazánka

| Suroviny          |         |
| :---------------- | ------- |
| Česnek            |         |
| Pomazánkové máslo |         |
| Majonéza          | 1 lžíce |
| Zakysaná smetana  |         |
| Gouda             |         |
| Pepř, sůl         |         |
| Mletá paprika     |         |

Sýr nastrouháme, přidáme trochu mleté papriky pro barvu.

Na česnekové chlebíčky dáme klobásu/kyselou okurku/polovinu hroznového vína.



#### Sýrová pomazánka s bazalkou

| Suroviny          |         |
| :---------------- | ------- |
| Cheddar           |         |
| Bazalka           |         |
| Pomazánkové máslo |         |
| Majonéza          | 1 lžíce |
| Zakysaná smetana  |         |
|                   |         |
| Pepř, sůl         |         |

Na sýrovou pomazánku můžeme dát např. sušená rajčata



## Polévky

#### Pórková polévka

| Suroviny                 | 2 porce      |
| :----------------------- | ------------ |
| Pórek                    | 1 kus        |
| Máslo na smažení         |              |
| Hladká mouka             | 1 lžíce      |
| Voda                     | 1 l          |
| Bujón                    | 1 1/2 kostky |
| Pepř, sůl                |              |
| Brambory                 | 2 kusy       |
| Chléb na krutony         |              |
| Slanina, sýr (nepovinné) |              |

Rozpustíme máslo, pórek nakrájíme na půlkolečka, trochu osmahneme. Přidáme polévkovou lžíci hladké mouky a zaprášíme s ní pórek. Osmahneme na 20 - 30 vteřin, zalijeme vodou, přidáme bujón, pepř, sůl. Nakrájíme brambory na malé kostičky a vložíme do polévky. Vaříme, dokud nebudou brambory hotové, dochutíme (můžeme podravkou). Do polévky uděláme krutony na másle, můžeme přidat i osmaženou slaninu nebo nastrouhaný sýr.



#### Hovězí vývar

| Suroviny               | 4 porce           |
| :--------------------- | ----------------- |
| Hovězí maso na polévku | 500 g             |
| Cibule                 | 1 kus             |
| Pyramidky do vývaru    | 2 - 3 pytlíky     |
| Mrkev                  | 3 kusy            |
| Celer                  | Stejně jako mrkev |
| Petržel (kořenový)     |                   |
| Pórek                  | 1 kus             |
| Nudle                  |                   |
| Pažitka                |                   |
| Sůl, Podravka          |                   |

Dáme do velkého hrnce celý kus masa, celou cibuli a pyramidky do vývaru. Zalijeme vodou a přivedeme k varu. Po pár minutách se začne na hladině tvořit pěna - vybereme, aby vývar zůstal čirý. Na mírném plameni vaříme 2-3 hodiny, doléváme vodu, pokud se moc vyvařila. Přibližně 40 minut před koncem osolíme, vložíme mrkev, celer, petržel a pórek. Na závěr vyhodíme cibuli. Maso a zbývající zeleninu rozkrájíme, vložíme zpět do vývaru, dochutíme. Podáváme s nudlemi, navrch můžeme nakrájet pažitku.



#### Dýňová polévka

| Suroviny             | 3-4 porce    |
| :------------------- | ------------ |
| Dýně hokkaidó        | 1 kus        |
| Cibule               | 1-2 kusy     |
| Sůl, pepř            |              |
| Šafrán (nepovinné)   |              |
| Muškátový oříšek     |              |
| Chilli flakes        |              |
| Kardamom (nepovinné) |              |
| Zeleninový vývar     | 700 ml       |
| Smetana na šlehání   | 100 - 150 ml |
| Zakysaná smetana     | 2 - 3 lžíce  |
| Chléb na krutony     |              |
| Máslo                | 2 lžíce      |
| Dýňová semínka       |              |

Dýni můžeme (nemusíme, bude se o trochu déle vařit) oloupat od slupky, zbavíme ji semínek. Nakrájíme na menší kousky. 

V hrnci dáme dělat cibuli na másle, necháme ji změknout. Vložíme dýni, osolíme, opepříme a necháme dýni trochu opéct. Můžeme přidat trochu šafránu na barvu. Přidáme muškátový oříšek a trochu chilli flakes a kardamomu. Pořádně promícháme a zalejeme vývarem, přibližně 20 - 30 minut vaříme. Na závěr vmícháme smetanu a polévku rozmixujeme.

Do polévky můžeme přidat opražená dýňová semínka, krutony a zakysaou smetanu.



#### Česnečka

| Suroviny                        |              |
| :------------------------------ | ------------ |
| Hovězí vývar / bujón            | 1l           |
| Brambory                        | 10 menších   |
| Sůl                             |              |
| Kmín                            |              |
| Olej                            |              |
| Klobása                         | 2 kusy       |
| Cibule                          | 2 kusy       |
| Česnek                          | 4-5 stroužků |
| Majoránka                       |              |
| Sýr (gouda)                     |              |
| Chléb na krutony/na přikusování |              |
| Máslo                           |              |

Oloupeme brambory, nakrájíme na malé kostičky a dáme je vařit se solí a kmínem v hrnci. V dalším hrnci si dáme vařit hovězí vývar (můžeme použít bujón). 

V dalším, hlubokém hrnci osmažíme na oleji najemno nakrájenou cibuli a klobásu do zlatova. Zalijeme vývarem a vložíme uvařené brambory. Do hrnce protlačíme česnek. Přidáme poměrně dost majoránky, dle chuti. Nastrouháme si sýr, na másle uděláme na pánvi krutony. Vše servírujeme dohromady na talíř.



#### Boršč

| Suroviny               |               |
| :--------------------- | ------------- |
| Hovězí vývar / bujón   | 1,5 - 2 litry |
| Červená řepa           | 2 kusy        |
| Mrkev                  | 1 kus         |
| Cibule                 | 2 kusy        |
| Olej                   | 4-5 lžic      |
| Citrón/citrónová šťáva | 1/2 citrónu   |
| Rajčatový protlak      | 2 lžíce       |
| Bílé čerstvé zelí      | 300 g         |
| Brambory               | 4 kusy        |
| Sůl                    |               |
| Bobkový list           | 1-2 kusy      |
| Petržel                |               |
| Česnek (nepovinné)     | 1 stroužek    |
| Pepř (nepovinné)       |               |
| Chléb/pečivo           |               |
| Zakysaná smetana       |               |

Vývar připravíme buď z bujónu nebo z hovězího masa (400-500g, ideálně s kostí) na vývar. Pokud připravujeme z masa, tak vaříme přibližně jeden a půl hodiny - během toho odebíráme pěnu než se začne vařit.

Ostrouháme řepu, mrkev a oloupeme cibuli. Řepu a mrkev nastrouháme a cibuli nakrájíme na kostičky. Rozpálíme na pánvi olej na střední teplotu a pět minut osmažíme cibuli a mrkev. Přidáme řepu, citron/citronovou šťávu. Vaříme směs dalších pět minut. Přidáme protlak a vaříme dalších 5-7 minut. 

Do vývaru přidáme nastrouhané zelí. Po 5-10 minutách přidáme brambory nakrájené na menší kostky. Maso od kosti (pokud máme) přidáme nakrájené do polévky, dochutíme solí. Přidáme směs s řepou a zamícháme. Přidáme bylinky a vaříme dalších 10 minut. Česnek a pepř se může na závěr přidat na dochucení.

Servírujeme s chlebem a zakysanou smetanou, ideálně druhý den.

V dalším, hlubokém hrnci osmažíme na oleji najemno nakrájenou cibuli a klobásu do zlatova. Zalijeme vývarem a vložíme uvařené brambory. Do hrnce protlačíme česnek. Přidáme poměrně dost majoránky, dle chuti. Nastrouháme si sýr, na másle uděláme na pánvi krutony. Vše servírujeme dohromady na talíř.



## Saláty

#### Fall Caesar

| Suroviny                | 2 porce |
| :---------------------- | ------- |
| Kuřecí prso             | 1 velké |
| Římský salát            | 1 kus   |
| Hruška                  | 1 kus   |
| Brusinky                |         |
| Kešu                    |         |
| Parmezán                |         |
| Bazalkové pesto         |         |
| Krutony (opečený toast) |         |
| Olivový olej            |         |
| Grilovací koření        |         |
| Sójová omáčka           |         |
| Sůl                     |         |

Maso nakrájet na maličké kostičky, naložit v trošce oleje a grilovacím koření se sójovkou. Osmahnout jako první, ať jde do salátu chladné (pokojová teplota). Dále nasekat salát na co nejmenší kousky, to samé s hruškou. Kešu také trochu posekat. Nastrouhat parmezán najemno. Vše ve velké misce promíchat s bazalkovým pestem s malým přídavkem olivového oleje a soli.

## Hlavní jídla



### Itálie

#### Cuketové penne a la carbonara ([Video](https://www.jamieoliver.com/recipes/pasta-recipes/beautiful-courgette-penne-carbonara/))

| Suroviny               | 6 porcí |
| :--------------------- | ------- |
| Cukety                 | 6 kusů  |
| Penne                  | 500 g   |
| Žloutky                | 4 kusy  |
| Smetana (single cream) | 100 ml  |
| Parmezán               | 1 hrst  |
| Slanina                |         |
| Tymián                 |         |
| Olivový olej           |         |
| Sůl, pepř              |         |

1. V hrnci dejte vařit osolenou vodu a dejte vařit penne podle návodu.
2. Mezitím rozkrájejte cukety přibližně do tvaru penne, nepevné kusy ze středu vyhoďte.
3. Žloutky smíchejte se smetanou a polovinou parmezánu, přidejte lehce sůl a pepř.
4. Rozehřejte velkou pánev a přidejte olivový olej, rozkrájejte slaninu na větší kostky a smažte do křupava.
5. Přidejte cukety a 2 velké špetky pepře, ať to má grády. Přidejte najemno nasekaný tymián a smažte, dokud cukety trochu nezměknou a nezezlátnou.
6. Nyní rychle - když jsou penne hotové, slejte vodu a trochu si nechte. Hned dejte těstoviny do pánve k cuketám, sundejte z plamene a přidejte malou naběračku vody z těstovin a nachystanou smetanovou omáčku. Rychle vše zamíchejte.
7. Dochuťte navrch zbytkem parmezánu a pepřem.



#### Lilková parmigiana ([Video]())

| Suroviny                     | 5 porcí    |
| :--------------------------- | ---------- |
| Lilky                        | 3 kusy     |
| Suché bílé víno              | 50 ml      |
| Pasírovaná rajčata           | 500 g      |
| Krájená rajčata              | 400 g      |
| Chilli paprička              | 1 kus      |
| Česnek                       | 4 stroužky |
| Hladká mouka                 |            |
| Vejce                        | 3-4 kusy   |
| Máslo                        | 20 g       |
| Parmezán                     | 300 g      |
| Bazalka (ideálně čerstvá)    | 2 hrst     |
| Sůl, pepř                    |            |
| Olivový olej, rostlinný olej |            |

Lilek nakrájíme na 1 cm široké plátky, které osolíme, přendáme na posolený talíř, necháme několik minut vypotit a osušíme.

V rozehřátém hrnci s trochou olivového oleje orestujeme česnek nasekaný nadrobno. Jakmile lehce  zezlátne, přidáme nadrobno nasekanou pálivou papričku, promícháme a podlijeme bílým vínem. Až se víno svaří na polovinu, osolíme, opepříme,  přidáme sekaná a pasírovaná rajčata a dusíme na mírném ohni 5 - 10 minut do zhoustnutí. Nakonec vmícháme kousek studeného másla, které omáčku zjemní.

Osušené plátky lilku obalíme v mouce a  rozšlehaném vejci a smažíme v pánvi asi s 2 cm kulinářského oleje  dozlatova. Po usmažení plátky lilku osušíme na ubrousku a společně se  strouhaným sýrem a omáčkou postupně vrstvíme do pekáče podobně, jako  lasagne. Suroviny vrstvíme v pořadí – omáčka, lilek, omáčka, sýr,  bazalka, lilek, omáčka, sýr, bazalka, lilek, omáčka, sýr, bazalka,  lilek, zbylá omáčka, bazalka a povrch posypeme sýrem. Následně pečeme  v troubě rozehřáté na 170 °C asi 35 minut a podáváme.



#### Lasagne alla bolognese

| Suroviny                             | 5 porcí           |
| :----------------------------------- | ----------------- |
| Hovězí mleté maso                    | 500 - 750 g       |
| Mrkev                                | 2 kusy            |
| Celer                                | Stejně jako mrkev |
| Cibule                               | 1 kus             |
| Kupovaná červená omáčka na těstoviny | 1 kus             |
| Parmezán                             |                   |
| Strouhaný sýr (mozarella)            |                   |
| Šlehačka nebo smetana na vaření      | 1 kus             |
| Česnek                               | 3 stroužky        |
| Bazalka, oregano (stačí sušené)      |                   |
| Lasagne                              |                   |
| Sůl, pepř, trocha sodovky            |                   |

**První den:** Na oleji lehce osmažíme najemno nakrájenou cibulku, přidáme mleté maso - do něj šťouchat, aby bylo co nejméně slepené, obdělat. Pak přidáme nahrubo nastrouhanou kořenovou zeleninu, osolíme, opepříme, přidáme najemno nakrájený česnek, podlijeme vodou a dusíme asi 45 minut. Pak přidáme bylinky a červenou omáčku, dochutíme. Pokud to bude moc kyselé (záleží na té omáčce), tak přidat malinko cukru. Necháme nejlépe do druhého dne rozležet. Tu směs připravíme klidně řidší, ať mají ty suché lasagne v troubě z čeho nabobtnat.

**Druhý den:** Do pekáčku dáme na dno trochu této směsi, na to lasagne (nemusí se vařit předem, rovnou z krabičky), na ně zase směs, sýry, polijeme místy šlehačkou, a zase lasagne - směs - sýry - šlehačka a pak třeba ještě jedna vrstva. Navrchu končíme směsí, sýrem, šlehačkou a parmezánem.

Přikrejeme víkem nebo alobalem a dáme péct, asi 45 minut, na konci odklopíme, aby zezlátla vrchní vrstva. Necháme chvíli odpočinout.



#### Tagliatelle s lososem a pórkovou omáčkou

| Suroviny         | 2 porce   |
| :--------------- | --------- |
| Losos            | 2 pruhy   |
| Pórek            | 1 kus     |
| Zakysaná smetana | 1 kus     |
| Máslo            |           |
| Podravka         |           |
| Sůl, pepř        |           |
| Citronový pepř   |           |
| Tagliatelle      | 200-250 g |
| Rostlinný olej   |           |

Dáme si vařit tagliatelle do osolené vody. Na másle mezitím v hrnci na oleji osmahneme rozkrájený pórek skoro do zlatova. Přidáme zakysanou smetanu rozšlehanou metličkou s trochou vody a podravky, dochutíme solí a pepřem a prohřejeme.

Kousky lososa štědře posolíme a opepříme citronovým pepřem. Vložíme na rozpálený olej na střední až vyšší plamen a opražíme z obou stran. Na tagliatelle vložíme lososa a přelijeme pórkovou omáčkou.



#### Pizza těsto (+ [těsto na neapolskou pizzu - Web](http://www.bbc.com/travel/story/20200415-how-to-make-pizza-like-a-neapolitan-master))

| Suroviny       | 6 kusů |
| :------------- | ------ |
| Vlažná voda    | 500 ml |
| Čerstvé droždí | 10 g   |
| Cukr krupice   | 10 g   |
| Olivový olej   | 50 ml  |
| Hladká mouka   | 1 kg   |
| Sůl            | 30 g   |

Dáme do mísy mouku, sůl a droždí, rozmícháme. Smícháme vodu, olej a cukr a přidáme do mísy. Pořádně propracujeme. Uděláme z těsta kouli a necháme hodinu odstát. Rozdělíme na jednotlivé porce, necháme odstát jeden den v lednici. Těsto necháme v lednici, do pár dní se musí zpracovat.



#### Houbové risotto

| Suroviny                              | 2 porce      |
| :------------------------------------ | ------------ |
| Rýže (carnaroli nebo arborio)         | 3 plné hrsti |
| Bílé víno                             | 100 - 150 ml |
| Cibule                                | 1 kus        |
| Žampiony                              | 200 g        |
| Vývar (bujón, kuřecí nebo zeleninový) | 1 l          |
| Parmezán                              | 50 g         |
| Máslo                                 | 25 g         |
| Olivový olej                          |              |
| Pepř                                  |              |

Nakrájíme najemno cibuli a dáme ji na mírném plameni na oleji/másle na pánev, dokud nezačne lehce zlátnout. Přidáme na střední teplotu a dáme na pánev rýži, přibližně minutu ji opražíme. Vlijeme víno a necháme ho skoro úplně vypařit. Přidáme nakrájené žampiony a podlijeme vývarem. Podléváme vývarem, dokud rýže nezměkne. Mezitím si nastrouháme parmezán. Když rýže změkne, tak vmícháme kus másla a parmezán a pořádně promícháme. Na závěr pořádně okořeníme a odstavíme pod pokličkou na pár minut. Pak hned servírujeme, na talíři případně dochutíme solí/pepřem/parmezánem.

**Jako alternativu můžeme místo hub přisypat sáček šafránu.**



#### Spaghetti alla carbonara

| Suroviny                 | 2 porce            |
| :----------------------- | ------------------ |
| Špagety                  | 200 - 250 g        |
| Vajíčka                  | 2 celá + 1 žloutek |
| Parmezán (nebo pecorino) | 50 g               |
| Pepř, sůl                |                    |
| Slanina                  |                    |
| Olivový olej             |                    |

Špagety dáme vařit do osolené vody. Do misky rozklepneme vajíčka, lehce osolíme, přidáme najemno nastrouhaný parmezán, hodně pepře a pořádně promícháme. Na středním plameni dáme smažit na kostičky nakrájenou slaninu (Římané používají guanciale), dokud není tmavší. Hotové špagety slijeme a přehodíme do pánve ke slanině (zbývající voda ve špagetách by měla trochu vřít). Odstavíme z ohně (abychom neměli míchaná vajíčka) a vlijeme směs vajíček a parmezánu. Pořádně promícháme, vajíčka by se měla srazit na špagetách skoro do sucha. Poté hned servírujeme, můžeme přisolit/připepřit/přidat parmezán.



#### Těstoviny s omáčkou z pečených paprik a burratou

| Suroviny                         | 3 porce              |
| :------------------------------- | -------------------- |
| Kapie (ideálně červené)          | 3 velké kusy         |
| Cherry rajčata                   | 1 balení             |
| Česnek                           | 3 stroužky           |
| Čerstvá bazalka                  |                      |
| Rozmarýn (lze nahradit oreganem) |                      |
| Těstovinová rýže                 | 250 g                |
| Burrata                          | 1/2 burraty na porci |
| Olivový olej                     |                      |
| sůl, pepř, chilli                |                      |
| voda                             |                      |
|                                  |                      |

Do zapékací mísy vložíme pokrájenou zeleninu (papriky třeba na osminy) a stroužky česneků (mohou být ve slupce). Dále kus bazalky i se stonkem a podle chuti další sušené bylinky (rozmarýn, oregano..). Vše osolit a důkladně polít olivovým olejem. Podlít vodou, aby se to nepálilo, a přikryté péct na 200 stupňů alespoň 25 minut (všechna zelenina musí být rozpadající). 

Mezitím dát vařit těstovinovou rýži a schovat kus “těstovinové vody”. Po upečení zeleniny vymáčknout česneky ze slupky, podlít vodou z těstovin a vše rozmixovat tyčovým mixérem. Poté omáčku dochutit - já používám chilli, pepř, sůl a na konec hodně čerstvé bazalky. Těstovinovou rýži smíchat s omáčkou, podávat s burratou, případně jiným sýrem.



#### Gnocchi se špenátem a kuřecím masem

| Suroviny    | 3 porce            |
| :---------- | ------------------ |
| Česnek      | 6-7 stroužků       |
| Kuřecí maso | 400 g              |
| Sůl, pepř   |                    |
| Smetana     | 250 ml             |
| Parmezán    |                    |
| Špenát      | 1/2 balení (200 g) |
| Gnocchi     | 1 balení (600 g)   |
| Olej        |                    |
|             |                    |

Nakrájíme na kolečka česnek a dáme na olej na rozpálenou hlubokou pánev. Smažíme skoro do zlatova. Kuřecí maso nakrájíme na kostičky a osolíme a opepříme. Přidáme ho k česneku a smažíme také do zlatova. Přilejeme smetanu a provaříme. Do omáčky můžeme přistrouhat parmezán. Přidáme do hrnce špenát a vaříme, dokud nezvadne. Mezitím si ve vodě uvaříme gnocchi, dokud nevyplavou na povrch. Smícháme vše v pánvi. Můžeme servírovat s další porcí parmezánu navrch.



#### Fusilli se špenátem, sušenými rajčaty a kuřecím masem

| Suroviny                  | 2 porce            |
| :------------------------ | ------------------ |
| Česnek                    | 3 stroužky         |
| Kuřecí maso               | 300 g              |
| Sůl, pepř                 |                    |
| Smetana                   | 200 ml             |
| Parmezán                  | 50 g               |
| Špenát                    | 1/2 balení (200 g) |
| Fusilli                   | 250 g              |
| Olej (použijeme z rajčat) |                    |
| Sušená rajčata v oleji    | 75 g               |
| Oregano, sladká paprika   |                    |
|                           |                    |

Kuřecí maso nakrájíme na kostičky a osolíme a opepříme. Smažíme skoro do zlatova na oleji z rajčat. Dáme bokem a ve výpeku osmažíme nakrájený česnek. Přidáme nakrájená rajčata. Vrátíme maso, přidáme koření (oregano a papriku). Přidáme do hrnce špenát a vaříme, dokud nezvadne. Přilejeme smetanu a provaříme. Do omáčky můžeme přistrouhat parmezán. Mezitím si ve vodě uvaříme fusilii. Smícháme vše v pánvi. Můžeme servírovat s další porcí parmezánu navrch.



### Asie

#### Lemurovo čočkové curry ([Video](https://www.theendlessmeal.com/creamy-coconut-lentil-curry/))

| Suroviny                             | 4 porce              |
| :----------------------------------- | -------------------- |
| Kokosový olej                        | 1 lžíce              |
| Semínka koriandru                    | 1/2 lžíce            |
| Celý kmín                            | 1/2 lžíce            |
| Česnek                               | 4 - 6 stroužků       |
| Zázvor                               | Stejně jako česneku  |
| Sekaná/loupaná rajčata               | 1 konzerva (400 ml?) |
| Kurkuma                              | 1/2 lžíce            |
| Sůl                                  | 1 - 2 lžičky         |
| Čočka (hnědá/červená...)             | 2/3 hrnku            |
| Kajenský pepř (nepovinné)            | 1 lžička             |
| Kokosové mléko                       | 1/2 konzervy         |
| Rozpůlená cherry rajčata (nepovinné) | 1 hrst               |
| Koriandr (nepovinné)                 |                      |
| Rýže/naan                            |                      |

Nadrobno nakrájíme zázvor a česnek. Rozpálíme nepřilnavou pánev s kokosovým olejem na střední teplotu. Zpěníme na 30 vteřin semínka koriandru a kmín, pak přidáme zázvor a česnek, dokud nezačnou lehce zlátnout (cca 2 minuty).

Přidáme sekaná rajčata, kurkumu a sůl a za občasného míchání provaříme, cca 3-5 minut. Přidáme čočku (popř. i kajenský pepř, opatrně!) a necelý hrnek vody. Přivedeme k varu, stáhneme teplotu na nízkou, přiklopíme pokličkou a vaříme, dokud nezměkne čočka (cca 30-40 minut). Průběžně mícháme a podléváme vodou, pokud začíná být curry moc suché.

Jakmile je čočka hotová a curry dostatečně husté, tak přidáme kokosové mléko a rajčata a přivedeme zpět k varu. Po chvilce sundáme z plotny a případně přidáme sekaný koriandr.



Alternativa - místo čočky se dá použít [cizrna (video)](https://www.youtube.com/watch?v=aP6eXpwIths).



#### Kuřecí curry s kešu oříšky ([Video](https://www.theendlessmeal.com/creamy-coconut-lentil-curry/))

| Suroviny                                                     | 4-5 porcí             |
| :----------------------------------------------------------- | --------------------- |
| Kuřecí stehna                                                | 750 g                 |
| hřebíček, fenykl, kardamom, nové koření, celý kmín, semínka koriandru, kurkuma, kajenský pepř (mohlo by jít nahradit curry práškem/pastou) | 1/4 lžičky od každého |
| Sůl, pepř                                                    |                       |
| Česnek                                                       | 2 lžičky              |
| Zázvor                                                       | 1 lžíce               |
| Citronová šťáva                                              | 3 lžíce               |
| Kešu                                                         | 3/4 hrnku             |
| Rozdrcený, sušený kokos neslazený)                           | 1/4 hrnku             |
| kokosový olej                                                | 2 lžíce               |
| Cibule                                                       | 2 kusy                |
| Rajčatový protlak                                            | 1 lžíce               |
| Skořice                                                      | 1 kus                 |
| Kuřecí vývar                                                 | 3 hrnky               |
| Kokosové mléko                                               | 1 hrnek               |
| Máta, koriandr (nepovinné)                                   |                       |
| Rýže (jasmínová/basmati)                                     |                       |

1. Nakrájíme kuře na kousky, dáme do mísy a osolíme, opepříme. Přidáme nastrouhaný zázvor a česnek a vmasírujeme do masa. Opečeme hřebíček, fenykl, kardamom, nové koření, kmín a semínka koriandru na suché pánvi na střední plamen, na 1-2 minuty. Rozemeleme koření a přidáme ke kuřeti. Přidáme kurkumu, kajenský pepř a citronovou šťávu a pořádně rozmícháme. Necháme aspoň 15 minut prodchnout.
2. Rozehřejeme troubu na 190 stupňů a opečeme v ní kešu na pečícím papíru lehce dohněda, 8 až 10 minut. Necháme vychladit. Místo toho opečeme rozdrcený kokos lehce dohněda, přibližně 5 minut. Rozdrtíme kokos s jednou třetinou kešu na prášek, zbytek kešu si schováme.
3. Rozehřejeme kokosový olej na střední/vysokou teplotu a opražíme kuře, cca 5 minut. Kuře vyndáme a necháme změknout cibuli, přibližně dalších 5 minut. Přidáme protlak, necháme prohřát s cibulí na 1-2 minuty. Přidáme vývar, přivedeme k varu a přidáme kus skořice, kuře a rozdrcený prášek kokosu a kešu. Stáhneme plamen a vaříme pod pokličkou přibližně 30 minut. Dokořeníme, pokud to je potřeba. 
4. Na závěr přilejeme kokosové mléko a necháme omáčku zhoustnout. Naložíme do misky s ryží a navrch přidáme zbytek kešu a případně mátu a koriandr.



#### Bum To Nam Fu

| Suroviny (hlavní jídlo)                                  | 5 porcí    |
| :------------------------------------------------------- | ---------- |
| Tofu                                                     | 500 g      |
| Penne                                                    | 500 g      |
| Shiitake houby (můžou být i jiné, výraznější jsou lepší) | 100-200 g  |
| Chilli paprička                                          |            |
| Česnek                                                   | 5 stroužků |
| Zázvor                                                   | 2 lžíce    |
| Smažená cibulka                                          |            |
| Rybí omáčka (kupovaná)                                   | 2 lžíce    |
| Salát, mrkve, paprika                                    |            |
| Koriandr, máta a jiné bylinky                            |            |
| Arašídy (nesolené)                                       |            |
| Cukr, pepř                                               |            |
| Olej na smažení                                          |            |

| Suroviny (tradiční vietnamská rybí omáčka)      |             |
| :---------------------------------------------- | ----------- |
| Voda                                            | 250 ml      |
| Česnek                                          | 2 stroužky  |
| Citrónová šťáva                                 |             |
| Rybí omáčka                                     | 4 1/2 lžíce |
| Pepř, cukr, ocet (pokud možno rýžový), podravka |             |
| Chilli                                          | dle libosti |

**Hlavní jídlo:**

1. Tofu nakrájíme na hrubší plátky. Přímícháme dvě lžíce rybí omáčky, dvě lžičky cukru a dochutíme špetkou pepře. Směs zamícháme a necháme 20 minut odpočívat. Nahrubo nakrájíme houby a orestujeme na troše oleje.

2. Na rozpálenou pánev s olejem přidáme na plátky česnek a zázvor a orestujeme na něm tofu, dokud nebude do zlatova. Na konci přídáme na chvíli houby, aby se prohřály dohromady s tofu.

3. Arašídy opražíme na pánvi na sucho – pozor, snadno se připálí.

4. Nastrouháme mrkev, umyjeme salát a nakrájíme papriku na tenké plátky.

5. Umyjeme a nachystáme bylinky. 

6. Uvaříme nudle (stačí zalít horkou vodou), dáme je do misky a naskládáme na ně všechnu zeleninu a tofu. Posypeme arašídy a smaženou cibulkou.

7. Na závěr si k pokrmu uděláme vietnamskou rybí omáčku a polijeme jej.

**Rybí omáčka:**

Česnek a chilli nakrájíme nadrobno. Přidáme k nim lžičku cukru a lžičku citrónové šťávy. Směs zamícháme a necháme chvilku odstát.

Mezitím nalejeme do jiné misky 250 ml vody, přidáme 4 a půl lžíce rybí omáčky, 2 lžíce octa, 3 lžíce cukru, půl lžičky podravky a zamícháme. Před samotným podáváním dáme do misky lžíci citrónové šťávy a chilli s česnekem a promícháme. Opepříme dle libosti.



#### Hummus s pečenou zeleninou ([Web](https://cookieandkate.com/toasted-sesame-hummus-recipe/))

| Suroviny                                  | 4 porce      |
| :---------------------------------------- | ------------ |
| Cizrna (suchá)                            | 250 g        |
| Tahini                                    | 1/4 hrnku    |
| Citronová šťáva                           | 1/4 hrnku    |
| Olivový olej                              | 2 lžíce      |
| Česnek (hummus)                           | 1 stroužek   |
| Sůl                                       | 1/2 lžičky   |
| Sezamový olej                             | 1 1/2 lžičky |
| Voda                                      | 2 - 4 lžíce  |
| Sezam                                     | 1 lžička     |
| Lilek, cuketa, papriky, cibulka na plátky |              |
| Česnek (zelenina)                         | 3 stroužky   |
| Petržel/bazalka                           |              |
| Chléb/bageta                              |              |

**Hummus:**

Večer před vařením: Vložíme cizrnu do velké misky, zalijeme studenou vodou, aby byla voda i nad cizrnou (zdvojnásobí se) a necháme 12 hodin odležet.

Druhý den: Vylejeme zbytek vody, pořádně promyjeme cizrnu ve studené vodě, vložíme do studené vody v hrnci (množství vody přibližně jak na těstoviny) a pak vaříme ve vroucí vodě hodinu na nižší až střední stupeň.

V mixéru promícháme tahini, citronovou šťávu, olivový olej, česnek, sůl a 1/2 lžičky sezamového oleje. Mixujeme, dokud není směs jemná a krémová.

Přidáme polovinu cizrny a mixujeme další minutu. Přidáme zbytek a mixujeme dokud není hummus jemný, 1 - 2 další minuty. Přidáváme vodu na správnou konzistenci, dochucujeme solí a sezamovým olejem podle chuti.

Sezam opražíme v pánvi na střední teplotu, často mícháme, přibližně 2 - 4 minuty, dokud nezačnou zlátnout. Poté přemístíme z pánve, aby se nespálil.

Hummus dáme do misky, navrch dáme zbytek sezamového oleje a opražený sezam.

**Zelenina:** 

Troubu rozehřejeme na 180 stupňů, do pekáče nakrájíme zeleninu a promícháme s olivovým olejem. Česnek prolisujeme a smícháme se zeleninou, přidáme sůl a petržel/bazalku, podle chuti. Pečeme, dokud zelenina nezměkne a neopeče se.

 Hummus pak podáváme se zeleninou a nakrájeným chlebem/bagetkou.





#### Čína

| Suroviny                              | 4 porce      |
| :------------------------------------ | ------------ |
| Kuřecí/vepřové maso                   | 500 g        |
| Cibule                                | 1 kus        |
| Žloutek                               | 1 kus        |
| Škrob                                 |              |
| Koření na čínu                        |              |
| Sojová omáčka                         |              |
| Olej                                  |              |
| Žampiony, pórek, mražená směs do číny |              |
| Cukr                                  |              |
| Česnek                                | 2-3 stroužky |
| Rýže                                  |              |



**První den:**

Nakrájíme maso na kousky, přidáme najemno nakrájenou jednu cibuli, jeden žloutek, trochu škrobu, koření do číny, dost sojovky a trochu oleje.

**Druhý den:** 

Vhodíme naložené maso na rozpálenou suchou pánev, orestujeme, přidáme ingredience dle chuti (žampióny, pórek nebo mražená směs do číny). Lehounce podlijeme, necháme 5-10 minut pod poklicí.

Mezitím do skleničky rozmícháme 1-2 malé lžičky cukru, sůl, koření do číny, nadrcený česnek, sojovku, opět trochu škrobu a 1.5 dl vody. Vše zamícháme a nalijeme do pánve. Necháme probublat, dochutíme dle vlastní chuti a servírujeme s rýží.



#### Butter chicken od Majdy

| Suroviny               | 4 porce             |
| :--------------------- | ------------------- |
| Kuřecí maso            | 400 - 500 g         |
| Kořenící směs (masala) | 2 lžíce (20 - 25 g) |
| Citronová šťáva        | 1 lžíce             |
| Bílý jogurt            | 2 lžíce             |
| Olej                   | 1 lžíce             |
| Sekaná rajčata         | 400 g               |
| Smetana na vaření      | necelá 1/2 balení   |
| Máslo                  | 40 - 50 g           |
| Rýže/naan              |                     |

Maso nakrájíme na kostky a smícháme s kořenící směsí, citronovou šťávou, jogurtem a olejem. Necháme v lednici 1 - 3 hodiny odstát. Vhodíme na rozpálenou pánev, orestujeme a přidáme sekaná rajčata. 15 minut vaříme, pak přidáme smetanu a provaříme dalších přibližně pět minut. Dochutíme - pokud to je moc kyselé, můžeme přidat trochu cukru. Na závěr rozpustíme v omáčce máslo a servírujeme s ryží nebo naanem.



#### Paneer Masala

| Suroviny                  | 4 porce             |
| :------------------------ | ------------------- |
| Paneer                    | 300 - 400 g         |
| Máslo                     | 1 lžíce             |
| Česnek                    | 3-4 stroužky        |
| Zázvor                    | Stejně jako česneku |
| Sůl                       | 1 lžička            |
| Kurkuma                   | 1/2 lžičky          |
| Chili powder/flakes       | 1 lžička            |
| Sladká paprika            | 1 lžička            |
| Garam masala              | 2 lžičky            |
| Koriandr (mletý)          | 2 lžičky            |
| Voda                      | 1/2 hrnku           |
| Sekaná rajčata            | 1 konzerva          |
| Smetana na vaření/šlehání | 1/2 hrnku           |
| Rýže/naan                 |                     |

Do pánve rozpustíme máslo a přidáme najemno nasekaný zázvor a česnek. 1-2 minuty opražíme. Přidáme všechno koření, vodu a sekaná rajčata, 5-10 minut provaříme. Přidáme paneer (může, ale nemusí se předtím opražit) a smetanu. Provaříme 3-5 minut, dokud paneer nezměkne a omáčka nemá správnou konzistenci. Dochutíme, servírujeme s rýží nebo naanem.



#### Palak Paneer

| Suroviny                                  | 4 porce       |
| :---------------------------------------- | ------------- |
| Paneer                                    | 300 - 400 g   |
| Čerstvý špenát (ne baby)                  | 400 g         |
| Olej                                      | 2 lžíce       |
| Zelené chili papričky (nebo chili flakes) | 4 kusy        |
| Kešu                                      | 16 - 20 kusů  |
| Máslo                                     | 2 lžíce       |
| Kmín                                      | 1/4 lžičky    |
| Kardamom                                  | 4 kusy        |
| Skořice                                   | 5 cm          |
| Hřebíček                                  | 4 kousky      |
| Cibule                                    | 1 - 2 kusy    |
| Rajčata                                   | 2 - 3 kusy    |
| Zázvor (nastrouhaný)                      | 2 lžičky      |
| Česnek (protlačený)                       | 2 stroužky    |
| Sůl                                       | 2 lžičky      |
| Garam masala                              | 2 - 3 lžičky  |
| Voda                                      |               |
| Smetana (nepovinné)                       | 6 lžic (málo) |
| Rýže/naan                                 |               |

Odstraníme ze špenátu větší stonky a pořádně umyjeme a přecedíme vodu. Dáme 1 lžíci oleje do pánve a přidáme nasekané papričky. přidáme špenát a kešu - počkáme 2 - 3 minuty, dokud špenát nezvadne. Vychladíme a dáme do mixéru, přidáme 1/2 hrnku vody. Rozmixujeme do hladka a dáme na stranu.

V pánvi rozehřejeme máslo a 1 lžíci oleje. Přidáme kardamom, skořici, hřebíček a kmín. Pak přidáme cibuli a smažíme do zlatova. Přidáme zázvor a česnek, dokud se nerozvoní (cca minuta). Přidáme nasekaná rajčata a lžičku soli. Vaříme, dokud rajčata nezměknou. Vyndáme skořici, kardamom a hřebíčky. Přidáme garam masalu a 1/2 - 1 hrnek vody a vaříme, dokud není cibule úplně měkká a voda není skoro vyvařená. Snižíme plamen a přidáme špenátovou směs. Provaříme asi dvě minuty a přidáme paneer (může být opražený na pánvi, v hrnci to nejde). Promícháme a vypneme sporák, ať špenát neztratí barvu. Můžeme vmíchat trochu smetany. Servírujeme s rýží/naanem.



### Anglie / USA

#### Toasty s míchanými vajíčky a uzeným lososem ([Web](https://blog.hellofresh.com/how-to-serve-smoked-salmon/))

| Suroviny    | 2 porce |
| :---------- | ------- |
| Uzený losos |         |
| Vejce       | 4 kusy  |
| Mléko       | 3 lžíce |
| Špetka soli |         |
| Máslo       | 1 lžíce |
| Chléb       |         |

**Místo míchaných vajíček lze použít i [guacamole](#guacamole).**

1. Rozklepněte vejce do misky, přidejte mléko, sůl a pořádně rozmíchejte metličkou.
2. Rozpusťte máslo na pánvi na střední plamen. Jakmile začne bublat, přidejte vejce. V druhé pánvi mezitím lehce opražte chleby.
3. Nechte ležet, dokud se na okrajích nezačne objevovat bílá vrstva, 30-60 vteřin.
4. Pomalu zvedejte a obracejte vajíčka gumovou/silikonovou vychraňovačkou, dokud nejsou vajíčka skoro pevná, přibližně 2 minuty.
5. Sundejte z ohně a rozdělte na chleby. Navrch dejte platy lososa a obsolete/opepřte.



#### Hovězí steaky

| Suroviny             |      |
| :------------------- | ---- |
| Maso na hovězí steak |      |
| Olej                 |      |
| Máslo                |      |
| Sůl, pepř            |      |

1. Maso umyjeme a pořádně vysušíme

2. Necháme aklimatizovat v pokojové teplotě aspoň 30 minut,  předehřejeme troubu na 200 stupňů

3. Potřeme maso olejem, spíš víc (nesolit, nepepřit)

4. Rozehřejeme pánev skoro na maximum (nepoužívat wok)

5. Opečeme maso z jedné strany 1.5-2 minuty podle tloušťky, pak 1.5-2 minuty z druhé strany

6. Přehodíme na plech, dáme navrch plátky másla a pečeme v troubě 5-6 minut

7. Vytáhneme, pořádně osolíme a opepříme

8. Zakryjeme alobalem a necháme odležet na 5-10 minut

Podáváme s brambory, salátem a dobrým červeným vínem (Amarone). Jako dip doporučujeme [dip z pečených paprik](#dip-z-pečených-paprik).



#### Hovězí burger

| Suroviny                                                     | 4 porce      |
| :----------------------------------------------------------- | ------------ |
| Mleté hovězí maso (ideálně aspoň 20% tuku)                   | 800 g        |
| Sůl, pepř                                                    |              |
| Slanina                                                      | 12 plátků    |
| Cheddar / gruyére                                            | 4 - 8 plátků |
| [Domácí bulky na burger](https://kuchynelidlu.cz/kulinarska-akademie-lidlu/housky-na-hamburgery) | 4 kusy       |
| Majonéza/hořčice/dip                                         |              |
| Ledový salát                                                 |              |
| Rajče                                                        | 1 - 2 kusy   |
| Červená cibule                                               |              |
| Nakládaná okurka                                             |              |

Dopředu si na pánvi opečeme proužky slaniny. Můžeme si také opéct proužky červené cibule. Maso vytvarujeme do tvaru housky (malinko se srazí), osolíme, opepříme a opečeme v rozehřáté suché grilovací  pánvi z obou stran. Před dokončením položíme na maso plátky opečené slaniny a sýru cheddar.

Housku na burger rozkrojíme a opečeme v téže pánvi jako maso.

Vnitřní části housky potřeme dipem dle výběru. Na spodní část housky položíme list ledového salátu, plátky  rajčat, maso se slaninou a cheddarem, červenou cibuli a plátky  kyselé okurky a přiklopíme vrchní částí housky.



### CZ/SK

#### Halušky

| Suroviny        | 4 porce  |
| :-------------- | -------- |
| Brambory        | 1 kg     |
| Hladká mouka    | 100+ g   |
| Vajíčko         | 1 kus    |
| Sůl             | 1 lžička |
| Brynza (Liptov) | 2 kostky |
| Slanina         |          |
| Pažitka         |          |
|                 |          |

Nakrájíme si slaninu na kostičky. Ve velkém hrnci dáme vařit hodně vody (2 - 3 litry). Oškrábeme brambory, nastrouháme na nejjemnějším struhadle na kaši. Přidáme sůl, vajíčko a promícháme. Poté přidáme hladkou mouku, začneme se 100 g. Zamícháme a do vroucí vody zkusíme hodit trochu těsta - pokud se rozpadne, přidáme více mouky. Zkoušíme, dokud velká většina těsta nedrží ve vroucí vodě pohromadě. 

Jakmile máme správnou konzistenci, tak si můžeme dát smažit slaninu do hněda na pánev. Vezmeme si haluškovač a první část těsta (můžeme rozdělit na dvě až tři várky) vařečkou rozetřeme skrz haluškovač do vody, sporák máme na nízkou teplotu, hrnec je přikrytý pokličkou. Halušky vaříme přibližně pět minut a vybereme kovovým sítkem. Dáme dělat další porci.

Jakmile jsou halušky hotové, tak je promícháme s brynzou a dáme je pod pokličku, aby udržely teplotu. Servírujeme se slaninou a pažitkou navrchu.



#### Hovězí guláš ([Web + Video](https://kuchynelidlu.cz/product/hovezi-gulas))

| Suroviny             | 4 porce    |
| :------------------- | ---------- |
| Libové hovězí maso   | 750 g      |
| Cibule               | 2 - 3 kusy |
| Mletá paprika        |            |
| Majoránka            |            |
| Sůl, pepř            |            |
| Chléb                |            |
| Rostlinný olej       |            |
| Hovězí vývar (bujón) | 1 l        |

1. Najemno nakrájíme cibule, osmažíme na oleji do zlatova
2. Přidáme na kostky nakrájené maso, zprudka orestujeme a necháme zatáhnout
3. Přidáme sůl, pepř, zaprášíme mletou papriku a majoránku, krátce orestujeme (pozor, ať se paprika nepřismažen, jinak guláš zhořkne) a podlejeme vývarem
4. Dusíme, mícháme, podléváme, dokud maso není měkké
5. Zahustíme rozdrobeným chlebem, podáváme s chlebem/knedlíky



#### Bramboráky

| Suroviny     | 4 porce      |
| :----------- | ------------ |
| Brambory     | 10 kusů      |
| Vejce        | 2 kusy       |
| Česnek       | 3-4 stroužky |
| Sůl, pepř    |              |
| Majoránka    |              |
| Mléko        |              |
| Hladká mouka |              |

Nastrouháme brambory na jemném struhadle. Přidáme vajíčka, česnek, dost soli, dost majoránky, trošičku mléka, trochu pepře. Pak přidáme trochu mouky, jen zasypat, aby z toho nebylo moučné těsto. Zkusíme smažit na pánvi - pokud se směs rozpadá, přidáme více vajíčka/mouky.



#### Kuře na paprice

| Suroviny             | 4 porce    |
| :------------------- | ---------- |
| Kuře                 | 1 kus      |
| Cibule               | 1 větší    |
| Mletá sladká paprika |            |
| Máslo                | 50 - 100 g |
| Zakysaná smetana     | 1 balení   |
| Sůl, pepř            |            |
| Nové koření          | 3 kuličky  |
| Hladká mouka         | 1-2 lžičky |
| Hovězí vývar (bujón) | 1/2 l      |

Kuře rozebereme na části, sundáme kůži. Osolíme, opepříme. Cibuli najemno nakrájíme a osmahneme na másle - stačí doměkka, ne jako na guláš. Nasypeme sladkou papriku, zamícháme a lehounce ji opražíme - pár vteřin, nesmí se přichytit, jinak to bude nahořklé. 

Zalijeme kuřecím vývarem, zamícháme, vložíme připravené porce kuřete a dusíme pomalu doměkka, cca 45 - 60 minut. Podle potřeby podléváme.

Po změknutí maso vyjmeme, necháme lehce vychladnout.

Mezitím doděláme omáčku - zakysanou smetanu dáme do misky, přidáme hladkou mouku, trochu vody a rozmícháme, aby nebyly hrudky. Vydušenou štávu z kuřete přivedeme k varu, nalijeme tam tuto směs, promícháme a necháme aspoň 10 minut pomalu vařit - občas mícháme, ať se nepřipálí. Dochutíme dle chuti.

Vyndané maso pečlivě obereme od kostí a vložíme do omáčky. Jako přílohu podáváme knedlíky/rýži.



#### Maso na šlehačce

| Suroviny              | 3-4 porce     |
| :-------------------- | ------------- |
| Plátky vepřového masa | 1/2 kg        |
| Brambory              | 10 kusů       |
| Cibule                | 1 kus (větší) |
| Smetana ke šlehání    | 1 balení      |
| Česnek                | 2 stroužky    |
| Sůl, pepř             |               |
| Mletá sladká paprika  |               |
| Olej                  |               |
| Sojová omáčka         |               |

Pokud máme maso koupené již předem, tak ho den před vařením naklepeme a pokapeme olejem a necháme v lednici odležet. Zatím nesolíme, pustilo by zbytečně šťávu.

Brambory oloupeme, umyjeme, necháme okapat. Nakrájíme polovinu z nich na asi 0,5 cm plátky do pekáčku a trochu prosolme, promícháme (žádný olej).

Maso postupně vydáváme z oleje, osolíme, opepříme a klademe vedle sebe na vrstvu brambor. Cibuli nakrájíme nahrubo (na proužky), dáme na maso, můžeme to pokapat sojovkou.

Nakrájíme druhou půlku brambor a vložíme je na maso. 

V misce smícháme šlehačku, sůl, trochu mleté papriky, prolisovaný česnek, případně i trochu Podravky a nalijeme rovnoměrně navrch na brambory.

Přiklopíme a pečeme asi 1,5 hodiny, celkem se to ani nemusí moc hlídat. Nakonec odklopíme a necháme z vrchu opéct, možno posypat ke konci i sýrem.



#### Kuřecí závitky

| Suroviny                       | 6 porcí     |
| :----------------------------- | ----------- |
| Kuřecí stehna (stehenní řízky) | 3 kusy      |
| Sojová omáčka                  |             |
| Pórek                          | 1/2 - 1 kus |
| Anglická slanina               | 150 g       |
| Sýr                            | 150 g       |
| Hladká mouka                   |             |
| Cibule                         | 1/2 kusu    |
| Sůl, pepř                      |             |
| Olej/máslo                     |             |
| Brambory/rýže                  |             |

Kuřecí stehna rozložíme na jednotlivé porce, trochu rozklepeme. Mírně osolíme a opepříme, z vnitřní strany pokapeme sojovou omáčkou. Posypeme pórkem, položíme plátek anglické slaniny a plátek eidamu/nivy. Maso přeložíme napůl, vznikne polštářek a párátkem sešpendlíme. Balíček oválíme v hladké mouce a orestujeme na pánvi na oleji, do oleje se může přidat trochu másla. Dáme do pekáčku a na pánvi ve zbylém tuku osmažíme cibuli, můžeme přidat i ostatní zbytky (pórek, mouka – pozor na hrudky, slanina). Po orestování na pánvi zalijeme vodou a přelijeme špalíčky. Přiklopené vložíme do rozehřáté trouby na 170 stupňů a necháme 25 minut dusit. Pak odklopíme, případně podlejeme a dalších deset minut dopékáme. Do omáčky se může přidat trochu sojové omáčky. Jako příloha se podávají brambory nebo rýže.



#### Panenka v bylinkové krustě ([Video](https://www.youtube.com/watch?v=fEbmw6dx4aE&feature=youtu.be))

| Suroviny              | 4 porce    |
| :-------------------- | ---------- |
| Vepřová panenka       | 1 kg       |
| Olej                  | 4 lžíce    |
| Bílé pečivo bez kůrky | 80 g       |
| Petrželová nať        | 1 hrnek    |
| Pažitka               | 1/2 hrnku  |
| Bazalka               | 1/2 hrnku  |
| Česnek                | 1 stroužek |
| Tymián                | 1/2 hrnku  |
| Šalvěj                | 1/2 hrnku  |
| Máslo                 | 80 g       |
| Pepř, sůl             |            |

Panenku osolíme, opepříme. Pak ji na troše oleje ze všech stran osmažíme na pánvi. Vložíme panenku na pekáč a pečeme v troubě asi 40 minut na teplotě 80 stupňů, dokud lehce nezrůžoví.

Všechny bylinky mezitím nasekáme a smícháme s bílým chlebem v mixéru. Směs dáme do misky se změknutým máslem (pokojová teplota) a vše smícháme. Dochutíme solí a pepřem podle chuti.

Směs rozetřeme na pečící papír v asi půlcentimetrové vrstvě a dáme do ledničky. Panenku vyndáme z trouby a potřeme bylinkovou směsí z vrchní strany i z boků. Nastavíme v troubě vyšší teplotu (na grilování) a pečeme do křupava. Na konci necháme přibližně pět minut odpočívat.

Podáváme s americkými bramborami.



### Švýcarsko

#### Raclette

| Suroviny          | 4 porce               |
| :---------------- | --------------------- |
| Raclette gril     |                       |
| Raclette sýr      | Cca 4 plátky na osobu |
| Cuketa            | 2 kusy                |
| Červená cibule    | 2 kusy                |
| Slanina na plátky | 1 balení              |
| Grilovací koření  |                       |
| Brambory          | 4 na osobu            |

| Suroviny (grilované žampiony) |              |
| :---------------------------- | ------------ |
| Žampiony                      | 200 g        |
| Limetka                       | 1/2 limetky  |
| Sojová omáčka                 | 1 lžíce      |
| Česnek                        | 2-3 stroužky |
| Olivový olej                  | 2 lžíce      |
| Petržel (ideálně čerstvá)     |              |
| Sůl                           |              |

1. Rozehřejeme troubu na 180 stupňů. Brambory umyjeme, dáme celé na pečící papír na plech, napíchneme vidličkou (aby nevybouchly v troubě) a dáme přibližně na 45 minut péct, můžeme je občas otočit.
2. Žampiony rozkrájíme na plátky. Najemno k nim nasekáme česnek, vymačkáme limetku (můžeme přidat i trochu kůry), přidáme sodovku, olej, petržel a lehce posolíme. Můžeme přidat i trochu feferonky.
3. Cibuli nakrájíme na proužky do misky. Do další misky rozkrojíme cukety nejdřív na půlku (aby byly kratší) a pak na plátky. Přidáme k nim trochu oleje a grilovací koření, zamícháme. Slaninu rozkrájíme na menší kousky.
4. Na grilu děláme sýr na plotýnkách, zbytek navrchu. Podáváme s brambory a vínem.



#### Fondue moitié-moitié

| Suroviny                                                     | 2-3 porce      |
| :----------------------------------------------------------- | -------------- |
| Balení nastrouhaného sýra na fondue (50% Gruyére, 50% Vacherin Fribourgeois) | 400 g          |
| Bílé víno (Fendant)                                          | 100 - 150 ml   |
| Česnek                                                       | 1 - 2 stroužky |
| Caquelon + hořlavá pasta                                     |                |
| Muškátový oříšek                                             |                |
| Chléb                                                        |                |
| Nakládané okurky, cibulka...                                 |                |

Caquelon vytřeme rozpůlenými stroužky česneku. Na středním plameni do něj vložíme balení sýru a bílé víno, ohříváme, dokud se nerozpustí a sýr se netáhne. Přidáme muškátový oříšek podle chuti.

Chléb rozkrájíme na větší kostky, které se dají napichovat. Caquelon přemístíme nad fondue hořák, sýr nabíráme chlebem na fondue vidličkách, bokem pojídáme nakládanou zeleninu.



### Mexiko

#### Fajitas s kuřecím masem ([Video](https://www.youtube.com/watch?v=Hxc1AXTUzA4&feature=emb_title))

| Suroviny                | 2 porce  |
| :---------------------- | -------- |
| Červená paprika         | 1 kus    |
| Červená cibule          | 1 kus    |
| Kuřecí prsa             | 2 kusy   |
| Uzená paprika           | 1 lžička |
| Mletý kmín              | 1 špetka |
| Limetka                 | 2 kusy   |
| Pepř                    |          |
| Olivový olej            |          |
| Tortilly                | 4 kusy   |
| Bílý jogurt             | 150 ml   |
| Cheddar / gruyére       | 50 g     |
| [Guacamole](#guacamole) |          |

1. Rozpalme pánev na vysokou teplotu.
2. Rozkrájíme papriku na tenké proužky, najemno nakrájíme cibuli. Kuřecí prsa rozkrájíme na nudličky. 
3. Papriky, cibuli a kuře dáme do mísy s uzenou paprikou a kmínem. Vymačkáme půlku limetky, přidáme jednu lžíci olivového oleje, opepříme a pořádně zamícháme. Necháme pět minut odležet.
4. Vidlemi přehodíme směs na pánev a děláme 6 - 8 minut nebo dokud není kuře zlatavé. Pánev je velmi horká, často mícháme, aby se směs nespálila. Vymačkáme na páven zbytek limetky.
5. Ohřejeme tortilly v mikrovlnce nebo na suché pánvi.
6. Tortilly plníme přímo z horké pánve, přidáme jogurt, sýr a guacamole.



#### Burritos ([Video](https://www.jamieoliver.com/recipes/vegetable-recipes/cool-mexican-bean-wraps/))

| Suroviny          | 2-3 porce       |
| :---------------- | --------------- |
| Červená paprika   | 1 kus           |
| Cibule            | 1 kus           |
| Česnek            | 1 stroužek      |
| Chilli flakes     | 1 lžička        |
| Rajčatový protlak | 1 lžička        |
| Sekaná rajčata    | 400 g           |
| Červené fazole    | 400 g plechovka |
| Tortilly          | 4 kusy          |
| Salátové listy    | 2 hrsti         |
| Cheddar / gruyére | 60 g            |
| Balsamico         |                 |
| Sůl, pepř         |                 |

1. Předehřejeme troubu na 180 stupňů. Najemno nakrájíme cibuli, nakrájíme papriku na tenké proužky. Nahrubo nakrájíme sýr.
2. Rozehřejeme trochu oleje v pánvi na nízkou/střední teplotu a lehce smažíme cibuli přibližně 10 minut nebo dokud nezměkne.
3. Rozmáčkneme do pánve česnek a přidáme chilli flakes/koření.
4. Přidáme rajčatový protlak a sekaná rajčata, která trochu rozmačkáme. Vysušíme a přidáme červené fazole.
5. Vaříme 10 minut, dochutíme solí a pepřem.
6. V druhé pánvi smažíme na troše oleje papriku, dokud trochu nezměkne.
7. Směs s fazolemi rozdělíme na dvě poloviny a jednu polovinu rozmixujeme na pastu v mixéru.
8. Tortilly namažeme pastou, přidáme trochu nerozmixované směsi, papriky a sýr.
9. Vložíme do trouby a pečeme 5 - 10 minut.
10. Salátové listy jíme jako přílohu s trochou oleje a balsamica.



#### Chili sin carne

| Suroviny                                                     | 4 porce                                                      |
| :----------------------------------------------------------- | ------------------------------------------------------------ |
| Olivový olej                                                 | 2 lžíce                                                      |
| Červená cibule                                               | 1 kus                                                        |
| Červená paprika                                              | 1 kus                                                        |
| Mrkev                                                        | 2 kusy                                                       |
| Celer                                                        | 2 stonky                                                     |
| Sůl                                                          | 1/2 lžičky                                                   |
| Česnek                                                       | 4 stroužky                                                   |
| Chili powder                                                 | 1-2 lžíce                                                    |
| Mletý kmín                                                   | 2 lžičky                                                     |
| Uzená paprika                                                | 1 1/2 lžičky                                                 |
| Oregano                                                      | 1 lžička                                                     |
| Sekaná rajčata                                               | 2 konzervy (celkem 800ml)                                    |
| Černé/pinto/red kidney fazole                                | 3 konzervy (celkem 1200 ml), přeceděné nebo 2 1/4 hrnku suchých fazolí |
| Vývar                                                        | 2 hrnky                                                      |
| Bobkový list                                                 | 1 list                                                       |
| Koriandr čerstvý                                             | 2 lžíce (nasekané)                                           |
| Vinný ocet nebo limetková šťáva                              | 1 - 2 lžičky                                                 |
| Avokádo, tortilla chips, zakysaná smetana, nastrouhaný sýr (cheddar) |                                                              |

Pokud používáme suché fazole, tak je necháme přes noc v osolené vodě v lednici. Pak uvaříme v osolené vodě, kdy odstraňujeme pěnu a vaříme, dokud nejsou hotové (podle typu, 1-3 hodiny).

V hrnci rozehřejeme olivový olej na střední plamen. Přidáme nasekanou cibuli, papriku, mrkev, celer a 1/4 lžičky soli. Vaříme, dokud vše nezměkne, 7-10 minut.

Přidáme česnek, chili powder, kmín, uzenou papriku a oregano a mícháme, cca minutu. Přidáme sekaná rajčata, přeceděné fazole, vývar a bobkový list. Necháme lehce bublat 30 minut. Vyhodíme bobkový list a přemístíme 1 1/2 hrnku chili do mixéru, včetně vodovější části. Rozmixujeme najemno a vrátíme do hrnce (případně trochu pomixujeme přímo v hrnci tyčovým mixérem). Přidáme nasekaný koriandr, ocet a zbytek soli, podle chuti. Servírujeme podle chuti (avokádo, nachosky, zakysaná smetana, sýr).

## Cizí kuchařky

#### Internet

| Jméno                                                        | Popis                                                       |
| ------------------------------------------------------------ | ----------------------------------------------------------- |
| Kuchyně Lidlu ([Youtube](https://www.youtube.com/channel/UCikd2jCyaekTJmHYYzgOgRQ) + [Web](https://kuchynelidlu.cz/)) | CZ/SK kanál s recepty a kuchařskou akademií (spíš masové)   |
| [Cookie and Kate](https://cookieandkate.com/)                | Vege recepty (máme odtamtud např. hummus, chilli sin carne) |
| [Jamie Oliver](https://www.jamieoliver.com/) + [Youtube](https://www.youtube.com/channel/UCpSgg_ECBj25s9moCDfSTsA) | Recepty od Jamieho + Youtube s Gennarem                     |

#### Knížky

|                                                              |                                                              |
| ------------------------------------------------------------ | ------------------------------------------------------------ |
| [Kuchařka Nela + Viktor](../../cookbooks/Kuchařka Nela + Viktor.pdf) | Kuchařka ze svatby Nely a Viktora (nejoblíbenější recepty hostů) |
| [Vegan kuchařka - Mirův kamarád](../../cookbooks/brontosaur-Jirkova-kuchařka_6_11_2018.pdf) | Obsahuje i pomazánky, polévky atd.                           |
| [Pasta Grannies](../../cookbooks/Pasta Grannies The Official Cookbook by Vicky Bennison (z-lib.org).epub) | Pravé italské recepty od babiček                             |
| [Plant-Based on a Budget](../../cookbooks/Plant-Based on a Budget by Toni Okamoto (z-lib.org).epub) | Levné vegan recepty                                          |
| [The Engine 2 cookbook](../../cookbooks/The Engine 2 cookbook more than 130 lip-smacking, rib-sticking, body-slimming recipes to live plant-strong by Esselstyn, JaneEsselstyn, Rip (z-lib.org).epub) | Top doporučení z Redditu na plant-based                      |
| [The How Not to Die Cookbook](../../cookbooks/The How Not to Die Cookbook 100+ Recipes to Help Prevent and Reverse Disease by Michael Greger, Gene Stone (z-lib.org).pdf) | Doporučení z Redditu, více odborná na plant-based            |
| [The vegan 8](../../cookbooks/The vegan 8 100 simple, delicious recipes made with 8 ingredients or less by Doming, Brandi (z-lib.org).epub) | 100 simple, delicious recipes made with 8 ingredients or less |



## TO DO

| Recept                    | Kde sehnat        |
| ------------------------- | ----------------- |
| Losos teriyaki            | od Majdy v mobilu |
| Svíčková omáčka           | doma              |
| Holandský řízek           | doma              |
| Gnocchi po česku          | doma              |
| smažený sýr               |                   |
| Labneh                    | Miro              |
| Červená omáčka na špagety | doma              |
| Buřty na pivě             | doma              |
| Pečené papriky            |                   |
| shakshuka                 |                   |



## Videa / Links

| Odkaz                                                        | Popis                                                        |
| ------------------------------------------------------------ | ------------------------------------------------------------ |
| [Dal Makhani (s černou čočkou)](https://www.youtube.com/watch?v=MUesLbKX1bA) | od indického Michelin šéfkuchaře - úplně jiné než děláme     |
| [Stroganoff s houbami](https://www.youtube.com/watch?v=fZuO9H21jyE) | + další vege videa na kanálu, tipy na vege, jak udělat houby, aby nebyly soggy |
| [Vegan Pantry Essentials](https://www.rainbowplantlife.com/blog/my-vegan-pantry-essentials-part-i-1) | má tři části                                                 |
|                                                              |                                                              |
|                                                              |                                                              |
|                                                              |                                                              |
|                                                              |                                                              |
|                                                              |                                                              |
|                                                              |                                                              |
